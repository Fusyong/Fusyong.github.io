<!DOCTYPE html>
<html lang="en">
<head>
    <meta charset="utf-8">
    <title>嬉戏实验室 - [书论整理]宋·米芾《海岳名言》</title>
    <meta name="description" content="">
    <meta name="author" content="黄复雄">
    <meta name="viewport" content="width=device-width, initial-scale=1.0">

    <!-- Le HTML5 shim, for IE6-8 support of HTML elements -->
    <!--[if lt IE 9]>
    <script src="/theme/html5.js"></script>
    <![endif]-->

    <!-- Le styles -->
    <link href="/theme/bootstrap.min.css" rel="stylesheet">
    <link href="/theme/bootstrap.min.responsive.css" rel="stylesheet">
    <link href="/theme/local.css" rel="stylesheet">
    <link href="/theme/pygments.css" rel="stylesheet">

    <!-- So Firefox can bookmark->"abo this site" -->

</head>

<body>

<div class="navbar">
    <div class="navbar-inner">
    <div class="container">

         <a class="btn btn-navbar" data-toggle="collapse" data-target=".nav-collapse">
             <span class="icon-bar"></span>
             <span class="icon-bar"></span>
             <span class="icon-bar"></span>
         </a>

        <a class="brand" href="/">嬉戏实验室</a>
        <div class="nav-collapse">
        <ul class="nav">

            <li><a href="http://www.xiiigame.com">XiiiGame</a></li>
           
            <li><a href="/pages/about.html">About</a></li>
        </ul>
        </div>
        
    </div>
    </div>
</div>

<div class="container">
    <div class="content">
    <div class="row">

        <div class="span9">
    <div class='article'>
        <div class="content-title">
            <h1>[书论整理]宋·米芾《海岳名言》</h1>
2020-07-17 周五

	by 		<a class="url fn" href="/author/huang-fu-xiong.html">黄复雄.</a>
 


        </div>
	
        <div>
<p><em>这是几年前整理的十篇书论。版本来源比较杂，谨供一般性阅读。</em></p>
<p><strong>海岳名言</strong>
<em>宋·米芾</em></p>
<p>历观前贤论书，征引迂远，比况奇巧，如“龙跳天门，虎卧凤阁”，是何等语？或遣辞求工，去法逾远，无益学者。故我所论要在入人，不为溢辞。</p>
<p>我书小字行书，有如大字。唯家藏真迹跋尾，间或有之，不以与求书者。心既贮之，随意落笔，皆得自然，备其古雅。壮岁未能立家，人谓我书为集古字，盖取诸长处，总而成之。既老始自成家，人见之，不知以何为祖也。</p>
<p>江南吴𡷗、登州王子韶，大隶题榜古意盎然。我儿尹仁大隶题榜与之等。又幼儿尹知代我名书碑及手大字，更无辨。门下许侍郎尤爱其小楷，云：“每小简可使令嗣书。”谓尹知也。</p>
<p>老杜作《薛程慧普寺》诗云：“郁郁三大字，蛟龙发相缠。”今有石本得视之，乃是横勒倒收笔锋，笔笔如蒸饼，“普”字如人握两拳，伸臂而立，丑怪难状。由是论之，古无真大字明矣。</p>
<p>葛洪“天台之观”飞白，为大字之冠，古今第一。欧阳询“道林之寺”，寒俭无精神。柳公权“国清寺”，大小不相称，费尽筋骨。裴休率意写牌，乃有真趣，不陷丑怪。真字甚易，唯有体势难，谓不如画算，匀，其势活也。</p>
<p>字之八面，唯尚真楷见之，大小各自有分。智永有八面，已少钟法。丁道护、欧、虞笔始匀，古法亡矣。柳公权师欧，不及远甚，而为丑怪恶札之祖。自柳，世始有俗书。</p>
<p>唐官诰在世为褚、陆、徐峤之体，殊有不俗者。开元以来，缘明皇字体肥俗，始有徐浩，以合时君所好，经生字亦自此肥。开元以前古气，无复有矣。</p>
<p>唐人以徐浩比僧虔，甚失当。浩大小一伦，犹吏楷也。僧虔、萧子云传钟法，与子敬无异，大小各有分，不一伦。徐浩为颜真卿辟客，书韵自张颠血脉来，教颜大字促令小，小字展令大，非古也。</p>
<p>石刻不可学，但自书使人刻之，已非己书也，故必须真迹观之，乃得趣。如颜真卿，每使家僮刻字，故会主人意，修改波撇，致大失真。唯吉州庐山题名，题讫而去，后人刻之，故皆得其真，无做作凡俗之差，乃知颜出于褚也。又真迹皆无蚕头燕尾之笔，与郭知运《争坐位帖》，有篆籀气，颜杰思也。柳与欧为丑怪恶札祖，其弟公绰乃不俗于兄。筋骨之说出于柳，世人但以怒张为筋骨，不知不怒张自有筋骨焉。</p>
<p>凡大字要如小字，小字要如大字。褚遂良小字如大字，其后经生祖述，间有造妙者。大字如小字，未之见也。</p>
<p>世人多写大字时用力提笔，字愈无筋骨神气，作圆笔头如蒸饼，大可鄙笑。要须如小字，锋势备全，都无刻意做作乃佳。自古乃今，余不敏，实得之。榜字固已满世，自有识者知之。</p>
<p>石曼卿作佛号，都无回互转折之势，小字展令大，大字促令小，是颠教颜真卿谬论。盖字自有大小相称，如写“太一之殿”，作四窠分，岂可将“一”字肥满一窠，以对“殿”字乎！盖自有相称，大小不展促也。余尝书“天慶之觀”，“天”“之”字皆四笔，“慶”“觀”字多画，在下各随其相称写之，挂起气势自带过，皆如大小一般，虽真，有飞动之势也。</p>
<p>书至隶兴，大篆古法大坏矣。篆籀各随字形大小，故知百物之状，活动圆备，各各自足。隶乃始有展促之势，而三代法亡矣。</p>
<p>欧、虞、褚、柳、颜，皆一笔书也。安排费工，岂能垂世？李邕脱子敬体，乏纤浓。徐浩晚年力过，更无气骨，皆不如作郎官时《婺州碑》也，《董孝子》《不空》，皆晚年恶札，全无妍媚。此自有识者知之。沈传师变格，自有超世真趣，徐不及也。御史萧诚书太原题名，唐人无出其右。为司马系《南岳真君观碑》，极有钟、王趣，馀皆不及矣。</p>
<p>字要骨格，肉须裹筋，筋须藏肉，帖乃秀润生，布置稳，不俗。险不怪，老不枯，润不肥。变态贵形不贵苦，苦生怒，怒生怪；贵形不贵作，作入画，画入俗；皆字病也。</p>
<p>“少成若天性，习惯如自然”，兹古语也。我梦古衣冠人授以折纸书，书法自此差进，写与他人都不晓。蔡元长见而惊曰：“法何太遽异耶？”此公亦具眼人。章子厚以真自名，独称我行草，欲我书如排算子。然真字须有体势乃佳尔。</p>
<p>颜鲁公行字可教，真便入俗品。</p>
<p>尹仁等古人书，不知此学我书多。小儿作草书，大段有意思。</p>
<p>智永砚成臼，乃能到右军。若穿透，始到钟、索也。可不勉之！</p>
<p>一日不书便觉思涩，想古人未尝片时废书也。因思苏之才《恒公至洛帖》，字明意殊有工，为天下法书第一。半山庄台上多文公书，今不知存否？文公学杨凝式书，人鲜知之，余语其故，公大赏其见鉴。</p>
<p>金陵幕山楼隶榜，乃关蔚宗二十一年前书，想六朝宫殿榜皆如是。</p>
<p>薛稷书慧普寺，老杜以为蛟龙发相缠，今见其本乃如柰重儿握蒸饼势，信老杜不能书也。</p>
<p>学书须得趣他好俱忘乃入妙，别为一好萦之便不工也。</p>
<p>海岳以书学博士召对上问。本朝以书名世者凡数人，海岳各以其人对，曰：“蔡京不得笔。蔡卞得笔而乏逸韵。蔡襄勒字，沈辽排字，黄庭坚描字，苏轼画字。”上复问：“卿书如何？”对曰：“臣书刷字。”</p></div>
	
            <div class="well" style="padding: 8px 0; background-color: #FBFBFB;">
            <ul class="nav nav-list">
                <li class="nav-header"> 
                TOC
                </li>
                <nav class="toc">
                    <div class="toc">
<ul></ul>
</div>
                </nav>                
            </ul>
            </div>
        
        <hr>

        <h2>Comments</h2>
<div id="disqus_thread"></div>
<script type="text/javascript">
    var disqus_shortname = 'xiiigame'; 
    var disqus_title = '[书论整理]宋·米芾《海岳名言》';

    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = 'https://' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
    </div>
        </div>
        
        <div class="span3">

            <div class="well" style="padding: 8px 0; background-color: #FBFBFB;">
            <ul class="nav nav-list">
                <li class="nav-header"> 
                Site
                </li>
            
                <li><a href="/archives.html">所有文章</a>
                <li><a href="/tags.html">分组标签</a>




            </ul>
            </div>


            <div class="well" style="padding: 8px 0; background-color: #FBFBFB;">
            <ul class="nav nav-list">
                <li class="nav-header"> 
                Categories
                </li>
                
                <li><a href="/category/11-bu-kao-si-ji.html">11 布考斯基</a></li>
                <li><a href="/category/12-phaserxue-xi-zhong-xin-zu.html">12 Phaser学习中心组</a></li>
                <li><a href="/category/13-pyo.html">13 Pyo</a></li>
                <li><a href="/category/14-xiao-lu-gong-ju-bian-cheng-za-xiang.html">14 效率工具+编程杂项</a></li>
                <li><a href="/category/21-er-tong-shi-zi.html">21 儿童识字</a></li>
                <li><a href="/category/22-qin-zi-xie-zi.html">22 亲子写字</a></li>
                <li><a href="/category/23-qin-zi-steam.html">23 亲子STEAM</a></li>
                   
            </ul>
            </div>


            <div class="well" style="padding: 8px 0; background-color: #FBFBFB;">
            <ul class="nav nav-list">
                <li class="nav-header"> 
                Links
                </li>

                <li>微信公众号“黄复雄”(xiiiGame):</li>
                <div align="center"><img src="http://blog.xiiigame.com/images/about/qrCodeXiiigame.jpg" /></div> 

                <li>《拼字》微信小游戏:</li>
                <div align="center"><img src="http://blog.xiiigame.com/images/about/qrCode.jpg" /></div> 

                <li><a href="http://www.xiiigame.com/example">拼字游戏(网页版)</a></li>
            </ul>
            </div>


            <div class="social">
            <div class="well" style="padding: 8px 0; background-color: #FBFBFB;">
            <ul class="nav nav-list">
                <li class="nav-header"> 
                Social
                </li>
           
                <li><a href="https://github.com/Fusyong">GitHub</a></li>
                <li><a href="https://www.phaser-china.com/">Phaser小站</a></li>
            </ul>
            </div>
            </div>

        </div>  
    </div>     </div> 
<footer>
<br />
<p><a href="">嬉戏实验室</a> &copy; 黄复雄 2021, Powered by <a href="http://getpelican.com/">Pelican</a></p>
</footer>

</div> <!-- /container -->
<script src="http://ajax.googleapis.com/ajax/libs/jquery/1.7.1/jquery.min.js"></script>
<script src="/theme/bootstrap-collapse.js"></script>
<script>var _gaq=[['_setAccount','UA-105243279-1'],['_trackPageview']];(function(d,t){var g=d.createElement(t),s=d.getElementsByTagName(t)[0];g.src='//www.google-analytics.com/ga.js';s.parentNode.insertBefore(g,s)}(document,'script'))</script>
<a href="https://github.com/Fusyong"><img style="position: absolute; top: 40px; right: 0; border: 0;" src="http://s3.amazonaws.com/github/ribbons/forkme_right_white_ffffff.png" alt="Fork me on GitHub" /></a>
 
</body>
</html>